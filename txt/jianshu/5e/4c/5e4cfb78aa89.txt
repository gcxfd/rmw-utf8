莺啼序
（一叠:春早）
春山九光曙照，
引桃红李妒。
女冠子、腮嫩飞霞，
绛唇轻点谁慕。
眼儿媚、人间哪里？
嫣然一笑花千树。
念奴娇，沉醉东风，
弱肩熏雾。
（二叠:夏午）
翠扇摇风，
红莲凌影，
纳清香涤暑。
玉蝴蝶、穿过池塘，
袭人追未留住。
摸鱼儿、蝉鸣夏柳，
日当午、莺闻南浦。
惜分飞，怜藕牵丝，
断肠思苦。
（三叠:秋晚）
荼蘼未谢，
金菊重开，
馥余花解语。
一络索、晚敲微信，
想枉凝眉，
欲寄怀伊，
几程风雨。
危栏拍遍，
闲亭独倚，
携欢逐浪长相忆，
粉蝶儿、滑过秋千去。
霜天晓角，
红枫一页题诗，
情愁爱恨成句。
（四叠:冬夜）
芦花滚雪，
汉水流光，
任月挑眉妩。
拨不断、琴弦音吐，
一剪梅痕，
几点春心？
韵随风舞。
魂牵梦绮，
阑珊灯火，
归时忘了来时路，
踏莎行、曲径香如故。
南歌子夜迷茫，
疏影红窗，
暗香穿户。